Kozmetika je reč grčkog porekla. Reč kosmos označava ukras, red, uređenost. Kozmetika je aplikativna stručna disciplina koja se
 bavi negom i dekoracijom ljudskog tela, prvenstveno kože i njenih izdanaka, a kozmetičar je stručnjak koji dostignuća 
 kozmetološke nauke sprovodi u prakticnom radu.


Potreba za estetskom negom, ulepšavanjem, dekoracijom i očuvanjem lepog i zdravog izgleda stara je koliko i čovečanstvo.

Zahvaljujući kultu lepote ljudskog tela u staroj Grčkoj, kozmetika se dalje razvijala. U vreme Rimskog carstva kozmetičkom 
negom bave se specijalno obučeni profesionalci- kozmetičari. Kasnije u srednjem veku kozmetička nega biće potpuno negirana.

Početkom 80-ih godina ovog veka Ekstein kozmetologiju definiše kao nauku koja obuhvata naučna područja i saznanja za
 praktičnu kozmetiku iz:

Medicine – posebno fiziologije i histologije kože, kao i delove dermatologije koji se odnose na zdravu kožu,
Farmakologije, biofarmacije i biohemije
Fizike i fizikalne medicine, posebno kada se radi o dejstvu fizičkih agensa i o upotrebi aparata u svrhu očuvanja 
zdravlja i održavanja lepog izgleda
Psihologije i psihijatrije ukoliko su estetski problemi nastali kao posledica ili uzrok psihičkih problema.
Kozmetologija je nauka o hemijskim preparatima i njihovom načinu primene.

Kozmetika je počela da se razvija od vremena naše majke Eve koja je postavila prvu prekretnicu u kozmetici kada 
je dok se kupala u reci videla svoj neuredan odraz u vodi i instiktivno počela prstima da se začešljava. 
Sebe je ukrasila ogrlicom i ukosnicama koje je napravila od životinjskih kostiju i zuba, a nosila je haljine 
i kajiševe od trave.